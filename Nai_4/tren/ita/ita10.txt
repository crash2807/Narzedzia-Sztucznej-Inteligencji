San Marino (in dialetto sammarinese: San Marèin o San Maroin), ufficialmente Serenissima Repubblica di San Marino, spesso abbreviato in Repubblica di San Marino, è uno Stato senza sbocco al mare dell'Europa meridionale situato nel centro-nord della penisola italiana, al confine tra le regioni italiane dell'Emilia-Romagna (provincia di Rimini) e delle Marche (provincia di Pesaro e Urbino).

Ha un'estensione territoriale di 61,19 km² popolati da 33 328 abitanti[7]. È uno dei meno popolosi fra gli Stati membri del Consiglio d'Europa e delle Nazioni Unite. La capitale è Città di San Marino, la lingua ufficiale è l'italiano e gli abitanti sono chiamati sammarinesi.

A partire dal 2008 il centro storico della Città di San Marino e il monte Titano sono stati inseriti dall'UNESCO tra i patrimoni dell'umanità[8] in quanto "testimonianza della continuità di una repubblica libera fin dal XIII secolo".[9]
Indice

    1 Geografia fisica
        1.1 Territorio
        1.2 Clima
    2 Storia
        2.1 Preistoria
        2.2 Età antica e Alto Medioevo
        2.3 Indipendenza (tradizionale)
        2.4 Basso Medioevo e Rinascimento
        2.5 Età moderna
        2.6 L'Ottocento
        2.7 Novecento
        2.8 Il secondo dopoguerra
        2.9 Simboli della Repubblica
            2.9.1 Bandiera
            2.9.2 Stemma nazionale
        2.10 Ordini cavallereschi
    3 Società
        3.1 Evoluzione demografica
        3.2 Etnie e minoranze straniere
            3.2.1 Sammarinesi all'estero
            3.2.2 Stranieri a San Marino
        3.3 Lingue e dialetti
        3.4 Religione
    4 Politica
        4.1 Ordinamento dello Stato
        4.2 Istituzioni, enti e associazioni
        4.3 Legge fondamentale dello Stato
        4.4 Cittadinanza sammarinese
        4.5 Elezioni politiche
        4.6 Suddivisioni amministrative
            4.6.1 Castelli
            4.6.2 Curazie
        4.7 Politica estera e relazioni internazionali
    5 Economia
        5.1 Struttura economica
        5.2 Settore primario
        5.3 Settore secondario
            5.3.1 Francobolli
            5.3.2 Moneta
        5.4 Settore terziario
        5.5 Settore pubblico
    6 Infrastrutture e trasporti
    7 Comunicazioni
    8 Forze armate e di polizia
    9 Monumenti e luoghi d'interesse
        9.1 Architetture civili
            9.1.1 Palazzo Pubblico
        9.2 Architetture militari
            9.2.1 Torri di San Marino
        9.3 Architetture religiose
            9.3.1 Santuario del Cuore Immacolato di Maria
            9.3.2 Basilica di San Marino
            9.3.3 Chiesa di San Pietro
            9.3.4 Chiesa e Convento di San Francesco
            9.3.5 Chiesa dei Cappuccini
            9.3.6 Monastero delle Clarisse
    10 Cultura
        10.1 Istruzione
            10.1.1 Istituzioni universitarie e scientifiche
            10.1.2 Musei
                10.1.2.1 Le tre rocche
        10.2 Museo di Stato
        10.3 Museo e pinacoteca San Francesco
        10.4 Galleria d'Arte Moderna e Contemporanea
        10.5 Arte rinascimentale
        10.6 Arte contemporanea
        10.7 Produzione letteraria
        10.8 Musica
        10.9 Festività
            10.9.1 Santi patroni
    11 Sport
        11.1 Calcio
        11.2 Motori: Formula uno, motocross e rally
        11.3 Baseball
        11.4 Pallacanestro
        11.5 Rugby
        11.6 Tiro a volo
    12 Cucina
    13 Ambiente
        13.1 Divieto di sperimentazione animale
    14 Note
    15 Bibliografia
    16 Voci correlate
    17 Altri progetti
    18 Collegamenti esterni
        18.1 Scheda paese
        18.2 Istituzioni
        18.3 Educazione

Geografia fisica
Territorio
Magnifying glass icon mgx2.svg	Lo stesso argomento in dettaglio: Geografia di San Marino.

San Marino è il terzo Stato più piccolo d'Europa ed è uno Stato senza sbocco al mare. San Marino è uno Stato situato all'interno dell'Italia, compreso tra l'Emilia-Romagna (provincia di Rimini), a nord, a ovest e a est, e le Marche (provincia di Pesaro e Urbino), a sud. Il suo territorio ha la forma di un quadrilatero irregolare con rilievo prevalentemente collinare ad eccezione del monte Titano, alto 750 m e costituito da una massiccia placca di calcari arenari risalenti al Miocene[10].

La Repubblica di San Marino comprende l'alta valle dell'Ausa, la parte sinistra dell'alta valle del Marano e quasi tutta la valle del rio San Marino, tributario del Marecchia.
Clima

Secondo la Classificazione dei climi di Köppen il clima è di tipo temperato con mancanza di una stagione asciutta e con estate molto calda (Cfa). Con il sistema dei climogrammi di Walter e Lieth si mette in rilievo, invece, un periodo di subaridità estiva di due mesi (luglio e agosto), tipico dei climi submediterranei. Il clima è mite, con estati calde e inverni freschi. Le precipitazioni nevose si registrano raramente nelle zone di minore altitudine, mentre nelle zone più elevate esse sono comuni ad ogni inverno, e in alcuni casi pure abbondanti. Le temperature in estate sono comprese in media tra 20 °C e 30 °C, con punte di 35 °C, in inverno tra 0 °C e +14 °C.
Storia
Dividi
	
Si propone di dividere questa pagina in due, creandone un'altra intitolata Storia di San Marino.
Commento: Applicazione template in seguito a questa discussione
Segui i consigli sulla dimensione delle voci. Vedi anche la discussione.
Le mura della Città di San Marino
Particolare dell'arco
La Basilica di San Marino
Veduta del castello e della Rocca Guaita
Preistoria

La preistoria di San Marino abbraccia un periodo che parte dal neolitico, infatti il più antico reperto è un'ascia-martello in pietra secondo le datazioni al radiocarbonio risalente al 5.000-4.000 a.C. ritrovata a San Giovanni sotto le Penne, curazia di Borgo Maggiore. All'età del bronzo (2.000 a.C.) risale un'ascia bronzea trovata a Casole, curazia di Città di San Marino. Alla cultura villanoviana risalgono molti resti ritrovati in Repubblica, a Castellaro di Città sono state trovate urne cinerarie e resti di vasi di terracotta. Purtroppo, durante la costruzione della torre che ha dato nome alla curazia, il vasellame venne gettato nel torrente Rio San Marino.
Età antica e Alto Medioevo
Magnifying glass icon mgx2.svg	Lo stesso argomento in dettaglio: San Marino diacono, Tesoro di Domagnano e Placito Feretrano.

L'indipendenza della Repubblica ha origini antichissime, tanto che San Marino è ritenuta la più antica repubblica del mondo tuttora esistente.[11]
Indipendenza (tradizionale)

La tradizione fa risalire la sua fondazione al 3 settembre 301 d.C., quando San Marino, un tagliapietre dalmata dell'isola di Arbe fuggito dalle persecuzioni contro i cristiani dell'imperatore romano Diocleziano, stabilì una piccola comunità cristiana sul Monte Titano, il più alto dei sette colli su cui sorge la Repubblica. La proprietaria della zona, una ricca donna di Rimini, donò il territorio del Monte Titano alla piccola comunità che lo chiamò, a memoria del fondatore, "Terra di San Marino". Prima di morire, secondo la leggenda, San Marino avrebbe pronunziato ai suoi seguaci la seguente frase:
(LA)

«Relinquo vos liberos ab utroque homine»
	(IT)

«Vi lascio liberi da ambedue gli uomini»

ovvero "Vi lascio liberi dall'Imperatore e dal Papa", sovrano dell'Impero l'uno, guida della Chiesa l'altro. Queste parole sono il fondamento dell'indipendenza della Repubblica, come testimoniato da un documento di un processo per la mancata riscossione dei tributi tenutosi nel 1296 (circa mille anni dopo la morte del Santo) presso il convento di Valle Sant'Anastasio:

«Non pagano perché non hanno mai pagato. È stato il loro Santo a lasciarli liberi»
(LA)

«Nemini teneri»
	(IT)

«Non dipendere da nessuno»

In questo documento, rinvenuto presso un convento francescano di Frati Minori a Sant'Igne, si attesta che San Marino è, alla stregua di San Leo, Talamello e Maiolo, esente da tassazioni, con la differenza che, nelle ultime tre località comanda un signore che postula l'esenzione dai tributi come privilegio, mentre a San Marino è la comunità a rivendicare l'esenzione come diritto proveniente dal comandamento di San Marino.
Basso Medioevo e Rinascimento
Magnifying glass icon mgx2.svg	Lo stesso argomento in dettaglio: Malatesta.

A partire dall'anno 1000, l'autogoverno era affidato all'assemblea di tutti i capi famiglia, chiamata Arengo. L'Arengo deteneva tutti i poteri, legislativo, esecutivo e giudiziario, che prima invece erano nelle mani dell'abate feudatario. Tuttavia, la crescita delle dimensioni della comunità rendeva ingestibile un organo decisionale così ampio: così, nel XIII secolo vennero create assemblee politiche (il Consiglio dei LX e il Consiglio dei XII).

Lo Stato della Chiesa, ad opera del papa Niccolò IV, riconobbe la repubblica nel 1291. Nel 1320 aderì ad essa il castello di Chiesanuova. Nel 1351, dopo che il vescovo di San Leo e del Montefeltro lo ebbe affrancato dai vincoli feudali, San Marino divenne un libero comune.

Il territorio rimase limitato al Monte Titano fino al 1463, quando la Repubblica entrò nella coalizione che sconfisse il signore di Rimini, Sigismundo Pandolfo Malatesta. Come ricompensa, papa Pio II cedette a San Marino le città di Domagnano, Fiorentino, Montegiardino e Serravalle. Nello stesso anno, la città di Faetano chiese ed ottenne di essere annessa alla Repubblica. Successivamente i confini dello Stato non hanno più subito modifiche.

Nel 1243 venne introdotta la figura dei capitani reggenti che svolgevano le funzioni di Capi di Stato, i primi di cui si abbia notizia (ma alcune fonti fanno credere che ce ne siano stati di precedenti) sono Oddone Scarito e Filippo da Sterpeto. Eletti dall'Arengo, gestivano il potere esecutivo e giudiziario. Le prime leggi risalgono al 1263. Nel secolo XV venne creato il Consiglio Grande e Generale, composto da sessanta membri dell'Arengo, al quale furono delegate alcune prerogative dell'assemblea. I nuovi organi istituzionali assorbirono progressivamente la maggior parte delle prerogative dell'Arengo. Quest'ultimo, pur non essendo mai ufficialmente abolito ma svuotato dalle sue funzioni non venne più convocato a partire dal 1571.
Età moderna
Magnifying glass icon mgx2.svg	Lo stesso argomento in dettaglio: Occupazione alberoniana.
Statuti del 1600

L'8 ottobre 1600 è stata promulgata la prima Costituzione scritta, le Leges Statutae Sancti Marini, alla base delle fonti del diritto sammarinese, assieme alla Legge elettorale degli anni trenta. In seguito si assiste a un processo di deterioramento delle istituzioni: il Consiglio Grande e Generale, svincolato da ogni forma di controllo, diviene strumento per la realizzazione degli interessi di un numero sempre più ristretto di famiglie patrizie. Il Consiglio infatti cessa di essere eletto dall'Arengo ma viene rinnovato tramite cooptazione. All'inizio del Secolo XVII viene stipulato un accordo di protezione con lo Stato della Chiesa.

L'indipendenza del piccolo Stato è stata messa in pericolo più volte: in tutta la sua storia, San Marino ha subito tre brevi occupazioni militari. Nel 1503 Cesare Borgia occupò la Repubblica per dieci mesi sino alla morte del padre, papa Alessandro VI. Successivamente, nel 1739, il tentativo di annessione allo Stato della Chiesa ad opera del cardinale Alberoni, fallito grazie all'intervento delle potenze dell'epoca, alla disobbedienza civile e alle proteste davanti a papa Clemente XII. L'ultima occupazione del Paese avvenne nel 1944 ad opera delle truppe tedesche e della Repubblica Sociale Italiana in ritirata e successivamente dagli Alleati, che lo occuparono per 3 mesi.

La nazione è stata riconosciuta dalla Francia di Napoleone nel 1797 e da altri Paesi europei al Congresso di Vienna del 1815. Lo stesso Napoleone, in segno di amicizia e fraternità ai cittadini della Repubblica, offrì ai sammarinesi di estendere i loro confini al mare. La proposta, con grande lungimiranza politica, fu gentilmente rifiutata e nella lettera di risposta il Reggente Antonio Onofri affermò che "la Repubblica di San Marino, contenta della sua piccolezza non ardisce accettare l'offerta generosa che le viene fatta, né entrare in viste di ambizioso ingrandimento che potrebbero col tempo compromettere la sua libertà"; ciò permise alla Repubblica di non essere assimilata ad alleato della Francia nel Congresso di Vienna.
L'Ottocento
Magnifying glass icon mgx2.svg	Lo stesso argomento in dettaglio: Giuseppe Garibaldi e Repubblica Romana (1849).
1849, dopo la caduta della Repubblica Romana Giuseppe e Anita Garibaldi in fuga trovano rifugio a San Marino

Per la conoscenza degli Statuti di San Marino nel XIX secolo, si rimanda al testo: Leges statutae Reipublicae Sancti Marini, pubblicato a Forlì nel 1834[12].

Durante il Risorgimento San Marino costituì un rifugio sicuro per molti dei personaggi che parteciparono ai moti di quegli anni, ai quali presero parte anche alcuni cittadini sammarinesi. Durante le vicende che hanno portato all'Unità d'Italia, San Marino assunse fortunosamente un ruolo fondamentale per Giuseppe Garibaldi che trovò rifugio sul Monte Titano quando, nel 1849, nel tentativo di raggiungere Venezia, si ritrovò circondato da quattro eserciti a Macerata Feltria.

Garibaldi chiese di transitare attraverso San Marino al Consiglio Grande e Generale. In un primo tempo la richiesta venne respinta; successivamente venne reiterata, ma Garibaldi senza aspettare risposta oltrepassò i confini con i millecinquecento uomini rimasti e presentò personalmente domanda di asilo. Uno dei capitani reggenti, Domenico Maria Belzoppi I – che era liberale e carbonaro e fu incarcerato in seguito ai moti di Rimini del 1845 – glielo concesse in cambio della garanzia dell'indipendenza e della difesa del piccolo Stato da scontri armati.

In seguito San Marino continuò a supportare i rifugiati e ad appoggiare le rivolte, pur in un clima di sospetto da parte dello Stato Pontificio e dell'Austria. I due paesi progettarono un'occupazione armata per mettere in discussione la libertà della Repubblica. Grazie all'intervento della Francia di Napoleone III questo tentativo non ebbe esito. In effetti, nel 1853, era stato ucciso, da un gruppo democratico, il Segretario generale della Repubblica, Gian Battista Bonelli[13].

Con l'unità d'Italia vennero meno i pericoli di invasione da parte di stati stranieri. Un "Trattato d'amicizia" firmato il 22 marzo 1862 e revisionato nel 1939 e nel 1971 garantisce l'indipendenza della Repubblica, il buon vicinato e favorisce le relazioni commerciali. Le revisioni hanno provveduto a stabilire un'unione doganale e un contributo annuale garantito dall'Italia.

A partire dalla seconda metà dell'Ottocento, alcune élite culturali propugnarono un progetto di riforme per la modernizzazione di una società agricola, fortemente conservatrice e arretrata dal punto di vista culturale ed economico.

Alcuni segni della trasformazione socioeconomica si possono riscontrare nella creazione del catasto nel 1858, nell'apertura di un nuovo ospedale nel 1865, nella razionalizzazione del sistema postale e dell'avvio del servizio telegrafico nel 1880, nella promulgazione di un nuovo codice penale che escludeva la pena di morte nel 1865. Ancora, nel 1880 venne potenziato il settore dell'istruzione con l'assunzione di molti insegnanti, nel 1876 viene fondata la Società di Mutuo Soccorso per aiutare l'esigua classe operaia, che promuoverà nel 1882 la creazione della Cassa di Risparmio.

Tuttavia, l'economia sammarinese rimaneva pesantemente sottosviluppata, dominata da un'agricoltura inefficiente che impiegava oltre l'80% della popolazione, mentre artigiani, operai, commercianti erano circa il 10% e sostanzialmente priva di attività industriali, con un forte tasso di disoccupazione. Per questi motivi, negli ultimi due decenni del secolo iniziò una forte emigrazione verso gli Stati Uniti, la Francia, la Svizzera e il Brasile.
Novecento
Magnifying glass icon mgx2.svg	Lo stesso argomento in dettaglio: Fascismo a San Marino.

Nel 1906 una rivoluzione pacifica ristabilì l'elettività dei membri del Consiglio Grande e Generale. Il 25 marzo venne convocato l'Arengo per decidere se mantenere il potere nelle mani del Consiglio controllato dall'oligarchia e se la composizione del Consiglio dovesse essere proporzionale tra gli abitanti del contado e della città. All'Arengo parteciparono 805 capi famiglia su 1054. In seguito all'Arengo, il 5 maggio 1906 venne varata una legge elettorale che prevedeva il rinnovo del Consiglio per un terzo ogni tre anni e mise fine al controllo oligarchico.
Il calendario sammarinese

La Repubblica di San Marino, negli atti ufficiali interni, conta gli anni dalla fondazione della Repubblica. Pertanto, secondo questo calendario l'anno comincia il 3 settembre e termina il 2 settembre dell'anno successivo. Nei rapporti internazionali utilizza la data nel doppio formato, indicando la sigla d.F.R. (dalla fondazione della Repubblica).

Esempi:

    Città di San Marino, 22 aprile 2005 - 1704 d.F.R.
    Serravalle, 3 settembre 2005 - 1705 d.F.R.

Allo scoppio della prima guerra mondiale l'Italia mostrò un atteggiamento ostile e sospettoso nei confronti di San Marino, temendo che la Repubblica potesse offrire protezione ai disertori ed esercitò così un sensibile controllo. Tuttavia, nella società le posizioni neutraliste, rappresentate dal Partito Socialista, soccombevano rispetto a quelle interventiste. Esse portarono alcuni volontari sammarinesi ad arruolarsi nell'esercito italiano e alla costituzione di un ospedale da campo sammarinese sul fronte veneto-friulano: una struttura mobile, che dall'ottobre del 1917 al dicembre del 1918, cambiò ben 6 postazioni tra Monfalcone, Treviso, Mestre e Gorizia e ospitò oltre 3 000 persone tra le quali Ernest Hemingway, allora sottotenente dell'esercito americano ferito da un proiettile di mortaio. Particolare sostegno alla guerra venne dalla retorica della redenzione di Arbe, terra natale del Santo Marino. Per questi motivi, l'Austria congelò le relazioni diplomatiche, accusando la Repubblica di venire meno alla neutralità.

Se prima della guerra la situazione economica era stabile anche grazie all'aumento del contributo versato dall'Italia, durante il conflitto il quadro peggiorò a causa dell'inflazione, della disoccupazione e dell'assenza di una chiara politica economica. Inoltre, emergeva la criticità degli approvvigionamenti alimentari a partire dal 1915: vennero emanati diversi provvedimenti per requisire generi alimentari e beni di prima necessità e distribuirli a prezzo politico. Queste scelte acuirono la contrapposizione tra i proprietari terrieri e i socialisti.

In questo contesto, i tre partiti principali, socialista, democratico (di stampo conservatore) e, dal 1920, popolare si dimostrarono incapaci di dare vita a un governo stabile in grado di assumere iniziative per fronteggiare la crisi economica e che si andava aggravando. A questa, si sommava una situazione di disordini sociali, dovuta sia all'ostilità dei fascisti italiani nei confronti della Repubblica perché accoglieva fuoriusciti politici italiani sia al malcontento generalizzato della popolazione per la riforma tributaria del 1921.

In questo quadro, il fascismo andò al potere. Il Partito Fascista Sammarinese (PFS), fondato il 10 agosto 1922, si propose come rappresentante del limitato ceto medio, costituito da poche famiglie di proprietari terrieri. Il 1º ottobre venne eletta una Reggenza filofascista grazie all'appoggio della maggioranza dei partiti al governo. Le elezioni politiche del 1923 videro andare al potere il PFS con un programma simile a quello del partito fascista italiano, con gli identici caratteri antidemocratici. Il Partito si caratterizzò per numerosi episodi di violenza nei confronti degli esponenti dell'opposizione di sinistra. Sfruttando la scarsa compattezza degli altri partiti, nello stesso anno venne sciolto il Consiglio Grande e Generale, trasformandolo in Consiglio Principe e Sovrano. Nel 1926 furono indette nuove elezioni alle quali si presentò un'unica lista di candidati fascisti con una piccola rappresentanza di cattolici e vennero sciolti gli altri partiti. Si instaurò così il regime, che trasformò lo stato sul modello di quello italiano. La mancanza di coesione interna al PFS lo costrinse ad una continua ricerca dell'appoggio del Partito Nazionale Fascista (italiano). Il PNF ebbe così una sempre più profonda influenza nella politica di San Marino, che vide ridursi la propria autonomia. Negli anni trenta vennero avviati lavori pubblici e nuove iniziative industriali e commerciali, venne attivato il collegamento ferroviario con Rimini e si avviò il settore turistico. Questa politica economica permise un miglioramento del benessere della popolazione e avviò la trasformazione della società.

Nel 1941-1942 venne organizzato un movimento antifascista clandestino ad opera di alcuni leader socialisti. Le vicende del fascismo italiano si riflessero quasi immediatamente su quello sammarinese. Il 28 luglio 1943, tre giorni dopo il collasso del fascismo in Italia, si tenne una grande manifestazione che riuscì ad ottenere lo scioglimento del PFS e l'indizione di nuove elezioni, fissate per il 5 settembre. Il movimento si sarebbe ricostituito come Fascio Repubblicano di San Marino in seguito alla formazione della Repubblica Sociale Italiana per scomparire definitivamente nel settembre 1944, dopo due mesi di occupazione da parte delle truppe inglesi. Nel 1946 vennero riconosciuti colpevoli una cinquantina di dirigenti fascisti locali.

La neutralità che ha contraddistinto la Repubblica in numerose occasioni si è protratta anche durante la seconda guerra mondiale, nonostante il governo fascista, in quanto San Marino si mantenne al di fuori del conflitto e si prodigò nel fornire asilo a oltre 100 000 sfollati del circondario durante il passaggio del fronte lungo la Linea Gotica.

Nonostante la neutralità, la Repubblica venne bombardata dagli Alleati il 26 giugno 1944. Vennero sganciate oltre 250 bombe che danneggiarono la ferrovia e uccisero 63 persone. Come emerse in seguito, il bombardamento era stato ordinato in seguito a informazioni errate circa il controllo tedesco su San Marino[14].
Il secondo dopoguerra
Magnifying glass icon mgx2.svg	Lo stesso argomento in dettaglio: Fatti di Rovereta.

Dopo la caduta del fascismo, il Paese fu retto da un governo rappresentativo di tutte le forze democratiche. A partire dalle elezioni politiche del 1945 e fino al 1957, la Repubblica fu retta da una coalizione di sinistra tra il Partito Comunista Sammarinese (PCS) e il Partito Socialista Sammarinese (PSS). Le elezioni politiche del 1955 confermarono la maggioranza parlamentare alla coalizione PCS e PSS. Il Governo italiano tollerava a fatica il governo di sinistra in piena guerra fredda e nel 1950 bloccò i confini, fatto che rese difficoltoso il commercio e causò la chiusura di alcune fabbriche locali.

Ad opera del governo socialcomunista, nel 1950 venne istituito un Sistema di Sicurezza Sociale, che contemplava l'assistenza sanitaria per tutti i cittadini e la previdenza sociale; nel 1955 venne fondato l'Istituto per la Sicurezza Sociale.

Il 14 ottobre 1957, dopo i fatti di Rovereta, si formò un governo di coalizione tra Partito Democratico Cristiano Sammarinese (PDCS) e Partito Socialista Democratico Indipendente Sammarinese (PSDIS). Le successive elezioni politiche del 1959 confermarono a PDCS e PSDIS la maggioranza dei seggi parlamentari. Ciò portò a una normalizzazione delle relazioni internazionali: vennero pagati i danni di guerra, gli USA donarono l'acquedotto e si stipulò un accordo con l'Italia per la costruzione della superstrada. Gli anni sessanta e settanta videro il riconoscimento di alcuni diritti civili, tra cui nel 1960 il voto alle donne. La maggioranza sopravvisse fino al 1973, anno in cui si formò una nuova alleanza fra il PDCS e il PSS che resse fino al 1978. Le elezioni politiche del 1978 videro il ritorno al potere di una coalizione formata da Partito Comunista Sammarinese, Partito Socialista Sammarinese e Partito Socialista Unitario. Essa fu confermata alle successive elezioni politiche del 1983, ma si disgregò nel 1986.

Nel giugno del 1986 venne formata una coalizione tra democristiani e comunisti che risultò vincente alle elezioni politiche del 1988.

La coalizione governò fino al marzo 1992 quando i comunisti, che nel 1989 avevano cambiato nome e simbolo divenendo Partito Progressista Democratico Sammarinese, furono sostituiti dai socialisti in una nuova coalizione, confermata alle elezioni politiche del 1993.

A cavallo tra gli anni ottanta e novanta vi sono stati importanti riconoscimenti da parte della comunità internazionale. Pur essendo fortemente dipendente dall'Italia, alla quale è legato da numerosi trattati, San Marino afferma con forza la propria sovranità e indipendenza, intrattenendo relazioni diplomatiche e consolari con numerosi Paesi europei e americani. Dal 1988 San Marino è membro del Consiglio d'Europa, che ha presieduto per la prima volta nel primo semestre del 1990. Nel 1992 è avvenuta l'adesione all'ONU. Nel febbraio 2002 è stato firmato un accordo con l'OCSE relativo alla tassazione, finalizzato ad ottenere maggiore trasparenza sulle materie fiscali e bancarie, al fine di combattere l'evasione fiscale.

In seguito alle elezioni politiche del 1998 è stato confermato il governo di democristiani e socialisti, ma la continua instabilità politica portò allo svolgimento di elezioni anticipate. Le elezioni politiche del 2001 confermarono tuttavia la maggioranza PDCS/PSS, schieramento che, nel 2003, si ampliò al Partito dei Democratici.

Le elezioni politiche del 2006 hanno visto affermarsi una coalizione di centrosinistra, guidata dal Partito dei Socialisti e dei Democratici, nato dalla fusione di PSS e PdD.
Simboli della Repubblica
La bandiera di San Marino durante una cerimonia ufficiale

Dal 21 luglio 2011 stemma e bandiera sono definiti e riconosciuti nella Legge Costituzionale 21/07/2011 n° 1; dal 2 settembre lo stemma è protetto a livello internazionale dal WIPO.[15]
Bandiera

La bandiera di San Marino fu adottata il 6 aprile 1864 ed è composta da due bande orizzontali di uguali dimensioni: quella superiore è bianca e quella inferiore è azzurra. Al centro della bandiera è presente lo stemma nazionale. L'azzurro simboleggia il cielo e il bianco la libertà, la quale sovrasta anche il cielo.
Stemma nazionale

Lo stemma della Repubblica raffigura il monte Titano con ben evidenti le tre rocche della capitale dello Stato, Città di San Marino: Cesta, Guaita e Montale. Ciascuna delle tre verdi cime del monte è sormontata da una torre d'argento merlata, distinta di nero e con in cima una penna di struzzo di colore argento.

Per ornamento esteriore porta due rami divergenti di color verde: d'alloro quello posto a sinistra, di quercia quello a destra. I rami sono legati in basso da un nastro che reca la parola latina «LIBERTAS», ovvero libertà.

La corona, aggiunta con deliberazione del 6 aprile 1864, rappresenta la sovranità dello Stato, che non riconosce altra sovranità al di sopra di sé. Tale significato è enfatizzato dalle piume, da sempre un antico simbolo di libertà da vincoli.
Ordini cavallereschi
Decorazione dell'Ordine di Sant'Agata

    Ordine equestre per il merito civile e militare, istituito il 13 agosto 1859
    Ordine di Sant'Agata, istituito il 5 giugno 1923

Società
Evoluzione demografica
Magnifying glass icon mgx2.svg	Lo stesso argomento in dettaglio: Demografia di San Marino.

La popolazione ammonta a 32 538 abitanti (al 31 marzo 2013).

La popolazione è in continua crescita: nel primo censimento del 1864 era di 7 080, nel secondo del 1874 di 7 464, nel terzo del 1899 di 9 359, nel quarto del 1947 di 12 100, nel quinto del 1976 di 12 284. Il Paese ha uno dei più elevati tassi di aspettative di vita al mondo.

La popolazione residente al 31 luglio 2012 è di 32 404 unità, 24 in più rispetto a giugno 2012 e 329 in più rispetto a luglio 2011.

La popolazione presente, che rispetto alla popolazione residente comprende anche le persone con permesso di soggiorno, è pari a 33 506 unità, 12 in meno rispetto al mese precedente e 125 in più rispetto a luglio 2011.

Struttura della popolazione per età

    0-15 anni: 16,7% (M: 2 482; F: 2 328)
    16-64 anni: 66,5% (M: 9 255; F: 9 943)
    65 e oltre: 16,9% (M: 2 106; F: 2 766)

Età media

    maschi: 39,91 anni
    femmine: 40,65 anni
    intera popolazione: 40,29 anni

Tasso di crescita della popolazione: 1,3%

Tasso di natalità: 10,18 nati/1 000 ab.

Tasso di mortalità: 8,07 morti/1 000 ab.

Tasso di fertilità: 1,33 bambini nati per donna.

Tasso di mortalità infantile: 4,73‰.

Aspettativa di vita alla nascita: 85,4 anni

Struttura della popolazione per sesso

    alla nascita: 1,09M/1F
    sotto 15 anni: 1,07M/1F
    15-64 anni: 0,93M/1F
    oltre 64 anni: 0,76M/1F
    intera popolazione: 0,92M/1F

Etnie e minoranze straniere

La popolazione è composta in prevalenza da cittadini sammarinesi (85%) e italiani (10%). Gli stranieri residenti a San Marino sono in tutto 5 002.

La popolazione è quasi esclusivamente composta da nativi sammarinesi e da italiani, ma si rilevano anche persone provenienti da altre nazioni. I cittadini sammarinesi costituiscono – stabilmente - l'81% della popolazione. In lieve aumento, sia gli italiani, che si attestano al 14,9%, sia gli altri cittadini stranieri. Tra questi ultimi la comunità più numerosa è quella ucraina con 366 unità.[16]
Sammarinesi all'estero
Il wrestler statunitense Matt Capiccioni, originario di San Marino da parte del nonno paterno, possiede la doppia cittadinanza
Magnifying glass icon mgx2.svg	Lo stesso argomento in dettaglio: Comunità di sammarinesi all'estero.

Tuttora sono circa 17 000 i sammarinesi residenti all'estero; complessivamente, i cittadini sammarinesi sono 45 231. I residenti all'estero vivono soprattutto in Italia, fra Emilia-Romagna e Marche. In tutto il mondo sono presenti comunità di sammarinesi ufficialmente riconosciute dal Consiglio dei XII, la più grande delle quali è quella di Detroit con circa un migliaio di aderenti. A tali comunità aderiscono attualmente[quando?] 6 695 persone. Tra questi c'era il famoso cantante Little Tony, sammarinese che non chiese mai la cittadinanza italiana pur avendo sempre vissuto in Italia.
Stranieri a San Marino
Magnifying glass icon mgx2.svg	Lo stesso argomento in dettaglio: Italo-sammarinesi.

Gli stranieri a San Marino sono il 15% della popolazione, di cui i 2/3 sono italiani, così suddivisi per castello nel 2003:
Castello 	Stranieri
San Marino 	612
Acquaviva 	351
Borgo Maggiore 	972
Chiesanuova 	205
Domagnano 	450
Faetano 	180
Fiorentino 	318
Montegiardino 	114
Serravalle 	1 800
TOTALE 	5 002

Fonte: Segreteria di Stato per i Rapporti con le Giunte di Castello
Lingue e dialetti

L'italiano è la lingua in cui sono redatti i documenti ufficiali della Repubblica, così come quella utilizzata come mezzo d'insegnamento e dai principali mezzi di comunicazioni. In particolare in ambito domestico e nelle relazioni sociali informali è diffuso il romagnolo.
Religione
Magnifying glass icon mgx2.svg	Lo stesso argomento in dettaglio: Chiesa cattolica a San Marino.

Le principali confessioni sono le seguenti:

    Cattolica: 97,2%
    Protestante: 1,1%
    Altri cristiani: 0,7%
    Ebraica: 0,1%
    Altro: 0,1%
    Atea / agnostica: 0,7%
    Nessuna risposta: 0,1%

Secondo stime del 2013, i Cattolici sarebbero l'88,9% della popolazione e gli altri Cristiani l'11,1%[17]
Politica
Ordinamento dello Stato
Magnifying glass icon mgx2.svg	Lo stesso argomento in dettaglio: Politica di San Marino.
La Statua della Libertà

San Marino è una repubblica parlamentare[18]. San Marino ha sempre mantenuto rapporti privilegiati con l'Italia alla quale è tutt'oggi legata da numerosi trattati e accordi bilaterali. Attualmente San Marino afferma con forza la propria sovranità e indipendenza, mantenendo relazioni diplomatiche e consolari con numerosi Paesi europei e del mondo e dotandosi di autonome istituzioni.

San Marino non ha una vera e propria Costituzione scritta. L'ordinamento fa tuttora riferimento alle "Antiche Consuetudini" e agli Statuti della Repubblica risalenti al XVII secolo; ciò che si avvicina di più alla legge fondamentale dello Stato è la Dichiarazione dei diritti del 1974.
Istituzioni, enti e associazioni
Magnifying glass icon mgx2.svg	Lo stesso argomento in dettaglio: Istituzioni di San Marino.
Il Palazzo Pubblico è la sede delle principali istituzioni della Repubblica

Gli organi istituzionali della Repubblica sono:

    La Reggenza, composta dai capitani reggenti, i due Capi di Stato che esercitano collegialmente funzioni prevalentemente simboliche, tra cui la presidenza di altri organi costituzionali (soggetti che fino al 1200 si chiamavano Consoli, tratti probabilmente quindi dal diritto Romano)
    Il Consiglio Grande e Generale, il parlamento monocamerale di 60 membri eletti a suffragio universale diretto ogni cinque anni con sistema proporzionale
    Il Congresso di Stato, l'organo esecutivo formato da 10 Segretari di Stato eletti tra i membri del Consiglio Grande e Generale
    Il Consiglio dei XII, organo giudiziario che funge da Corte d'Appello di terzo grado ed è attualmente oggetto di riforma
    Il Collegio Garante della Costituzionalità delle Norme, organo di garanzia costituzionale istituito nel 2002
    Le Giunte di Castello, con a capo i Capitani di Castello organi di governo locale dei Castelli di San Marino

La Repubblica di San Marino detiene il primato mondiale di Paese con il più breve mandato del Capo di Stato: i due Capitani Reggenti infatti rimangono in carica per soli sei mesi. I Capitani entrano in carica il 1º aprile e il 1º ottobre di ogni anno. Al secondo posto in questo singolare elenco, un altro Stato confinante con l'Italia: la Svizzera. Lì il capo dello Stato dura in carica un solo anno.

La Repubblica di San Marino si è dotata di significativi strumenti di democrazia diretta, prevedendo gli istituti del referendum abrogativo, propositivo e confermativo, e dell'Arengo.
Il Palazzo Pubblico di sera
Magnifying glass icon mgx2.svg	Lo stesso argomento in dettaglio: Organi giudiziari della Repubblica di San Marino.

Il sistema giudiziario è di diritto comune e risente dell'influenza del diritto italiano, che si adegua anch'esso al modello della famiglia romano-germanica. I Magistrati Giudicanti, ordinari e amministrativi, vengono nominati dal Consiglio Grande e Generale.
Legge fondamentale dello Stato
Magnifying glass icon mgx2.svg	Lo stesso argomento in dettaglio: Dichiarazione dei diritti dei cittadini e dei principi fondamentali dell'ordinamento sammarinese.

La Dichiarazione dei diritti dei cittadini e dei principi fondamentali dell'ordinamento sammarinese è una Legge della Repubblica di San Marino (Legge 8 luglio 1974, n. 59, modificata e integrata dalla Legge 26 febbraio 2002, n. 36) che funge da testo costituzionale.

San Marino infatti non dispone di una vera e propria Costituzione; le fonti del diritto di rango costituzionale sono rappresentati dalle Antiche Consuetudini, dalle Leges Statutae Sancti Marini, gli antichi Statuti del 1600 e dalla legislazione successiva (reformationes), entro cui si inserisce la Dichiarazione dei diritti. Il quadro è completato in via sussidiaria e integrativa dalle consuetudini e dal diritto comune.
Cittadinanza sammarinese
Magnifying glass icon mgx2.svg	Lo stesso argomento in dettaglio: Cittadinanza sammarinese.

La cittadinanza sammarinese è disciplinata dalla Legge 30 novembre 2000 n. 114, e dalla sua successiva modificazione con Legge 17 giugno 2004 n. 84. La Legge stabilisce che sono cittadini sammarinesi per origine:

    i figli di padre e madre entrambi cittadini sammarinesi (ius sanguinis);
    i figli di cui un solo genitore è cittadino sammarinese, a condizione che entro il termine perentorio di dodici mesi dal raggiungimento della maggiore età dichiarino di voler mantenere la cittadinanza da questo trasmessa;
    i figli di genitore sammarinese se l'altro genitore è ignoto o apolide;
    gli adottati da cittadino sammarinese conformemente alle norme sull'adozione ed ai sensi dei punti precedenti;
    i nati nel territorio della Repubblica se entrambi i genitori sono ignoti o apolidi.

Elezioni politiche

Nel paese vige un sistema multipartitico. Nel dopoguerra si sono alternati governi socialcomunisti (dal 1946 al 1957 e dal 1978 al 1986) e centristi, formati dal Partito Democratico Cristiano Sammarinese (PDCS) con i socialdemocratici o con i socialisti (dal 1957 al 1978 e dal 1992 al 2000). Tra il 1986 e il 1992 la maggioranza è stata formata da democristiani e comunisti.

Dopo il 2000 si è verificato un periodo di instabilità, con frequenti cambi di coalizione che hanno sempre visto presente il PDCS.

Con le elezioni politiche del 2006, il governo viene formato da una coalizione di centrosinistra che comprende il Partito dei Socialisti e dei Democratici (PSD), Sinistra Unita e Alleanza Popolare dei Democratici Sammarinesi. Il nuovo Congresso di Stato si è insediato il 27 luglio 2006.

I principali temi politici sono legati ai rapporti economici e amministrativi con l'Italia, all'integrazione nell'Unione europea, alla disciplina della cittadinanza, alle riforme istituzionali al fine di realizzare compiutamente lo Stato di diritto.

Le elezioni politiche del 2008, indette a seguito della crisi di governo, si sono svolte con la legge elettorale riformata che prevede la competizione politica tra 2 schieramenti. Ha prevalso, contro la coalizione di centro-sinistra detta Riforme e libertà, composta da Partito dei Socialisti e Democratici, Democratici di Centro e Sinistra Unita, il Patto per San Marino, coalizione composta da partiti di centro-destra ma anche di centro-sinistra (AP ed il Nuovo Partito Socialista): Partito Democratico Cristiano Sammarinese, Alleanza Popolare dei Democratici Sammarinesi, Lista della Libertà (formata da Nuovo Partito Socialista e Noi Sammarinesi), Unione Sammarinese dei Moderati che compongono il nuovo governo che si è insediato il 3 dicembre 2008. Per la prima volta nella storia politica di San Marino, una donna assume la carica di Segretario di Stato per gli Affari Esteri e Politici.

Le successive elezioni politiche del 2012 hanno visto la vittoria della coalizione formata da Partito Democratico Cristiano Sammarinese, Noi Sammarinesi, Partito dei Socialisti e dei Democratici e Alleanza Popolare.

Non avendo raggiunto il 50% + 1 di voti validi durante il primo turno, le elezioni politiche del 2016 hanno visto per la prima volta l'introduzione del secondo turno di ballottaggio, durante il quale ha vinto la coalizione Adesso.sm formata da Sinistra Socialista Democratica, Civico 10 e Repubblica Futura[19].
Suddivisioni amministrative
Castelli
Magnifying glass icon mgx2.svg	Lo stesso argomento in dettaglio: Castelli di San Marino.
Castelli di San Marino

La Repubblica di San Marino è suddivisa in nove amministrazioni locali chiamate castelli, ognuna delle quali porta il nome del proprio capoluogo; tali amministrazioni vengono rette da giunte di Castello.

I nove castelli di San Marino sono:

    Città di San Marino (capitale)
    Acquaviva
    Borgo Maggiore
    Chiesanuova
    Domagnano
    Faetano
    Fiorentino
    Montegiardino